\documentclass[12pt,a4paper]{article}

\usepackage[a4paper]{geometry}
\usepackage[utf8]{inputenc}
\usepackage{textcomp}
\usepackage[unicode,final,colorlinks=true]{hyperref}        

\begin{document}

\title{Het eerste gebod}
\author{Rowan Rodrik van der Molen}
\date{juni 2018}
\maketitle


% Domme MAVO puber, die liever PC-spellen speelde dan naar school ging.
% Pompeuze, wetenschapsgeile vaders.
% Argumenten vanuit autoriteit.
% Revolutionaire samenzweringsideeën.
% Verkeerd beeld van wetenschap.
% Inconsistente New Age zweverij.
% Scepsis richting wetenschap.
% Atheïstische identiteitsvorming.
% De goden zijn microben.
% God is niet grappig.
% Gij zult klein zijn.
% En anders wordt je wel klein gestampt.
% Wetenschaps-scepsis als kern van religie.
% Het onzichtbare in onszelf als geloof.
% Zingeving als beginpunt voor wetenschap.


De vader van mijn beste vriend op de middelbare school genoot het nodige aanzien als hoogleraar sociale psychologie op de Rijksuniversiteit Groningen. Die vriend – Willem – en ik zaten samen op MAVO (tegenwoordig VMBO-TL) – niet bepaald het voorbereidend wetenschappelijk onderwijs. (Wij waren liever aan het PC-gamen dan aan het leren.) Mijn eigen ouders hadden allebei gymnasium gedaan. En toevallig bleken mijn vader en de vader van Willem elkaar al te kennen van de tijd dat mijn vader biologie studeerde en psychologisch onderzoek deed naar gedrag bij mensen en dieren. Zo vaders, zo zoons, behalve dat wij minder geïnteresseerd waren in wetenschappelijk onderzoek dan in elkaar \emph{fraggen} tijdens een potje Quake. Onze academische carrière zag er niet direct glansrijk uit.

Willem heeft zijn MAVO nog wel afgemaakt. Ik niet. Ik was met andere dingen bezig; nachtenlang gamen en over het wereldwijde web struinen bleken niet te combineren met 's ochtend opstaan en naar school fietsen. Na een tweede halfslachtige poging tot het afronden van een eindexamenjaar werd ik vriendelijk verzocht om maar gewoon helemaal weg te blijven. En even later had ik een baan als programmeur. Zo ging dat rond de millenniumwissel. Willem kreeg trouwens een nog betere baan. De bubbel was zich nog aan het opblazen een bood genoeg ruimte voor jongens met een grote bek en weinig tot geen diploma's.

Op de MAVO werd nauwelijks aandacht besteed aan wetenschappelijke vorming. De docenten waren in principe al blij als ze ons enigszins konden leren begrijpelijk te schrijven en begrijpend te lezen. En we moesten natuurlijk een paar sommetjes leren. Op weg naar volwassenheid was mijn voornaamste aanraking met wetenschap via de gewichtige heren in mijn persoonlijk omgeving en via de TV. Van \emph{The X-Files} leerde ik dat agent Mulder—vol fantastisch bijgeloof—het vaker bij het rechte eind had dan agent Scully met haar hoofd vol wetenschappelijk scepticisme. Het leek voor mij als jonge kijker alsof zij, verblind door wetenschappelijke aannames, juist de werkelijkheid níet kon zien. En dat was in strijd met wat ik thuis hoorde van mijn vader. Die blies hoog van de toren over de kracht van wetenschap en de achterlijkheid van allerlei bijgeloof. Ik hoorde het woord ‘bijgeloof’ en dacht: blijkbaar is er ‘hoofdgeloof’ en ‘bijgeloof’. Hij deed het klinken alsof zijn hoofdgeloof een soort wetenschappelijke waarheid was, en de waarheid, dat was toch iets van de kerk? “Er kan maar één waarheid zijn,” verzekerde hij me, “de objectieve waarheid.” Maar dat zeiden de kerken toch ook allemaal? En ik had echt vrij duidelijk meegekregen dat de kerkelijke waarheid sowieso niet waar was. “Allemaal dom bijgeloof.”

Wist ik veel dat er een verschil was tussen wetenschapsfilosofie, weten\-schaps\-beöef\-ening, wetenschappelijke hypotheses, wetenschappelijke paradigma's, wetenschappelijke theorieën en min- of meer vastgestelde wetenschappelijke waarheden. Ik wist niet eens wat een hypothese was. Karl Popper? Thomas Kuhn? Nooit van gehoord.

Kortom: ik had geen idee waar ik het over had als zei dat ik “wetenschap ook maar een religie” vond. Maar ik vond het prachtig dat ik daarmee het bloed bij mijn vader en Willem's vader onder de nagels vandaan kon krabben. Hoe irritant moet het geweest zijn dat die blaag zonder baard zelfs de simpelste, binnen hun vakgebied algemeen geaccepteerde, feiten niet wilde aannemen?

Een andere onfeilbare manier om mijn vader te irriteren was door het verkondigen van archaïsch religieuze overtuigingen. Evolutietheorie? Dat vond ik dikke onzin, omdat… Ik weet het niet meer eigenlijk; volgens mij kwam ik niet veel verder dan het argument van niet-reduceerbare complexiteit. De tegenstand kwam overigens nauwelijks verder dan een beroep op autoriteit. Dat en een soort samenzweerderig gefluister over de domme, bijgelovige meute die de waarheid niet aan zouden kunnen. De bedoeling zal zijn geweest dat ik niet loeiend in die meute had willen meelopen.

Zo klinkt het alsof atheïsme me met de paplepel werd ingegoten. Dat is een verkeerde indruk. Het waren losse flarden. Er was geen gericht onderricht. Bovendien was maar één van mijn ouders overtuigd atheïst. De ander – dochter van twee atheïstische biologen – geloofde in in die tijd in van allerlei New Age-achtigs: vorige levens, kristallen en dergelijke. Die losse geloofsflarden spraken mij meer aan dan het coherente – in mijn ogen: stramme – wereldbeeld van mijn vader. Nou ja, coherent… Meneer de wetenschapsfundamentalist geloofde tegelijk wel in zijn eigen anekdotische ervaringen met bijvoorbeeld homeopathie, teleportatie, en in Carlos Castaneda's volledige New Age oeuvre.

Ondanks dat titels zoals \emph{De Celestijnse Belofte} gretige aftrek vonden in ons huishouden en mijn vader meestal wel een boek over Oosterse-stijl verlichting van guru Andrew Cohen op zijn nachtkastje had liggen, is het niet heel onnauwkeurig om me een derde generatie atheïst te noemen, in ieder geval wat betreft de Abrahamitische god – die met de grote G. Op die éne ouderwetse god na, zijn er heden ter dage ontelbaar veel goden waar ik wel in geloof. Dat deze goden bestaan kan door iedereen aangetoond worden met een microscoop – net als dit nieuwe geloof, een Nederlandse uitvinding. \textbf{De goden zijn microben.}

Om uit te leggen hoe ik tot dit geloof ben gekomen

% FIXME Wat is nu het nut van deze ogenschijnlijke kwinkslag? Dus microben hebben bepaalde eigenschappen die traditioneel aan de goden worden toegeschreven? Ha ha.

Ja, het lijkt alsof ik, nu ik zelf toch uiteindelijk atheïst ben geworden, een beetje grappig probeer te doen, net als de zogenaamde volgers van het Vliegende Spaghetti Monster. Schijn bedriegt. Dit is een oprechte poging om de religieuze affiliatie van de lezer te winnen. Zoals zoveel atheïsten ben ik wel een fase doorgegaan waarin ik oprechte volgers van allerlei geloven bespotte. Die fase ging voorbij toen ik merkte dat alle bovennatuurlijke antwoorden die niet vervangen konden worden met een naturalistisch antwoord automatisch vervangen werden met … niks eigenlijk. Wat overbleef was een beetje tribaal de ander belachelijk maken.

2 decennia terug, als puber, zat het me dwars dat de hooggeleerde heren wetenschappers om me heen meer wisten dan ik. Al dat gepronk met hun kennis kwam maar pompeus op me over. Het probleem voor mij was natuurlijk dat ik totaal niet met deze intellectuele zwaargewichten kon meekomen, en op mijn eigen eigenwijze manier leerde ik daarom een belangrijke wetenschaps-sceptische les: dat je kennis niet hoeft aan te nemen op basis van de autoriteit van de kennisdrager. Pas veel later leerde ik dat dit scepticisme één van de hoofdpijlers is van de wetenschap; er wordt nog altijd veel gebruik gemaakt van Newton's natuurkundige en wiskundige verworvenheden, maar er zijn maar weinig wetenschappers die Newton's alchemistische experimenten erg serieus nemen.

Ik als adoloscent zou Newton's alchemie juist erg gewaardeerd hebben, vooral vanwege de tegenstrijdigheid met de modern-wetenschappelijke status quo. Dat een ongetrainde knaap als ik met wat losse gedachtenflarden dieper tot de werkelijkheid door zou kunnen dringen dan het voltallig wetenschappelijke establishment vond ik geen buitensporige gedachte. Zo zaten mijn vader's wetenschapsanocdotes ook altijd in elkaar; als ik hem moest geloven, zat iedereen vanwege ego en eigenbelang vast in door hem (en andere innovatie avonturiers) al lang achterhaalde theoriën. Hele paradigma's moesten op de schop. Die houding erfde ik, maar de wetenschappelijke onderlegging liet nog even op zich wachten.

Voordat ik enige training kreeg als wetenschapper, kwam ik voor het eerst ècht in aanraking met de evolutieleer, via \emph{The Selfish Gene} van Richard Dawkins. Ja, toen vond ik dat toch wel een mooier verhaal dan Genesis (waar ik me eerlijk gezegd nooit doorheen had weten te worstelen). Ontelbare BBC documentaires later was ik òm: wetenchap was toch wel een cool dingetje. (Vooral het driedelige \emph{The Cell} staat me nog bij.) Dus toen toch maar biologie studeren, net als mijn vader, mijn grootvader en oma.

Was ik dan voorgoed voorbij mijn irrationaliteit? Zou ik vanaf het binnengaan van die universiteit dan eindelijk de objectieve waarheid omarmen? Gelukkig werd dat geenszins van me gevraagd. Waar ik me de universiteit eerder als een soort kathedraal had voorgesteld, leek het in werkelijkheid meer op een soort dorp, of kleine stad. (Bijzonder aan de stad Groningen is dat de rijksuniversiteit feitelijk het zenuwcentrum van de stad is.) Wat steeds dieper tot me doordrong was dat het voor het beoefenen (en begrijpen) van wetenschap geen enkel probleem is een irritioneel dier te zijn, zolang je binnen je veld maar werkt volgens de wetenschappelijke methode, wat inhoud: toetsbare hypotheses stellen, hypotheses testen, en testresultaten delen. De toenemende omarming van de wetenschappelijke methode is juist arm in arm gegaan met de herkenning van hoe moeilijk het is om de de wereld objectief waar te nemen vanuit onze subjectieve werkelijkheid.

Wat me had tegengestaan aan wetenschap was helemaal niet de essentie van wetenschap: pomp. Het was niet meer dan een ongelukkig toeval dat de wetenschapper met de vaderbaard in mijn ouderlijk huis een nogal pompeus heerschap was. Hij deed het overkomen alsof hij als wetenschapper vóórbij de naïfiteit en het bijgeloof was. Zijn geloof was in de ware werkelijkheid. De schellen waren van zijn ogen gevallen. Een goede zelfpromotor en een slechte wetenschapspromotor. Het was één groot beroep op autoriteit. En zo werkt wetenschap niet, in principe.

In de praktijk zit er vaak niets anders op dan wetenschappelijke autoriteiten te vertrouwen op basis van die autoriteit. Idealiter vindt dit vertrouwen plaats op basis van het vertrouwen dat die collega's genieten onder collega's. Aanzien binnen de gangen van de wetenschapsinstituten is een goede graadmeter voor betrouwbaarheid. % TODO
Naar buiten toe werkt wetenschap wel zo. “Tegengestelde publicaties” “Dus ook maar meningen.”

% Die ontwikkelingen overspanden een kleine 2 decennia, gekenmerkt door een mythologisch moeras. Voortdurend werd ik heen en weer geslingerd tussen \emph{new-age}-achtige inzichten aan de ene kant, en conservatief-sceptische beschouwingen aan de andere kant. Tegelijkertijd moest ik leren navigeren tussen een overdreven geloof in authoriteit enerzijds en een totale overgave aan fantastisch samenzweringsdenken aan de andere kant. Eigenlijk was ik een wrak. De bron van mijn ellende was dat ik me had laten wijsmaken dat ik meer moest zijn dan dat; ik moest mijn potentieel vervolmaken, wat dat ook moge zijn. De herkenning van de schadelijkheid van die grootheidswaan leidde tot het eerste van zes geboden:

\paragraph{Gij zult klein zijn.} Het is niet dat ik een keus heb. Ik heb me altijd wel maximaal proberen op te blazen, maar die manie landde altijd in een depressie. Het heeft gewoon niet zoveel zin om me groter en geweldiger voor te doen dan ik ben. Van bovenaf gezien, ben ik best een klein diertje dat door slechts een handvol bacteriën tot pulp gereduceerd kan worden.

En daar zijn we bij het 

[Dit is moeilijk voor veel wetenschappers (en niet-wetenschappers).]


Deze goden hoeven niet aanbeden te worden. Ze hebben geen paranormale vermogens om onze gedachten te lezen, en dan nog zou het ze geen zier interesseren. En dat is nu juist net het punt: als gelovige in het onheilige microbiële hoef ik me niet in bochten te wringen om te doen alsof er een almachtige God is die het beste met mij èn iedereen voor heeft.

Dankbaarheid, respect en wanhoop; dat zijn de gepaste houdingen jegens deze in-natuurlijke wezens. Ik ben dankbaar voor de zuurstof in de atmosfeer – daar in de eerste plaats uitgestoten door cianobacteriën (blauwalgen). Niemand hoeft me te vertellen dat ik een vleesetende bacterie moet respecteren voordat mijn been eraf moet. Wanhoop is wat je ervaart 

Al miljarden jaren voordat de eerste mens geboren was, bevolkten microben de aarde. Nog steeds zijn ze overal: in ons, op ons en om ons heen. Ze maken ons leven mogelijk, en evenzo makkelijk maken ze een einde aan ons leven. En lang nadat de laatste resten van de laatste mens zijn afgebroken, zullen de microben veelvuldig de aarde bewonen, totdat de zon te heet wordt voor zelfs dàt leven. Maar dat zal even duren, want de taaiste microben—de \emph{Archea}—kunnen temperaturen verdragen van meer dan 80 °C. Voor sommigen mag het zelfs niet kouder worden dan 50 °C.

% XXX [te snel]: Dat is mijn antwoord op de vraag of er binnen de wetenschap ruimte is voor religie. En niet alleen is er binnen de wetenschap ruimte voor religie, wetenschap heeft religie nodig, en religie heeft wetenschap nodig. Het enige soort geloof dat een kans kan maken in de 21ste eeuw is een geloof dat geen waarheidsclaims doet die conflicteren met wetenschappelijke theoriën.



\end{document}
